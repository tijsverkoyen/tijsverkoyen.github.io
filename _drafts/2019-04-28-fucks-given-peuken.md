---
layout: post
title:  "Fucks given - Peuken"
date:   2019-04-28 09:23:00
image:  2019-04-28-fucks-given-peuken.png
comments: false
---
De laatste tijd is er veel gedoe rond het klimaat, je weet wel Anuna enzo. En veel
mensen reageren daarop met "Begin bij jezelf". Awel ja, check. Samen met mijn betere helft hebben we ons geÃ«ngageerd als zwerfvuil meter en peter
van een stuk van de straat waarin we wonen. Kort samengevat: wij houden een stukje 
van onze buurt proper en we hoeven daar geen lintje voor te krijgen.

Maar ik wil wel even blijten over sigarettenpeuken.

De Gentse schepen van Openbare Netheid (droomjob) kwam met het idee om statiegeld
in te voeren op peuken ([bron: Nieuwsblad - 24 april 2019](https://www.nieuwsblad.be/cnt/dmf20190424_04348104)).

De peuken zijn niet biologisch afbreekbaar ([bron: NRC](https://www.nrc.nl/nieuws/2015/10/05/het-duurt-ongeveer-twee-jaar-voordat-een-peuk-ver-1541935-a432681))
dus dat is niet zo best, en geloof mij, het ligt vol op straat, in de grachten, ...

Naar mijn bescheiden mening vrij simpel op te lossen. Verplicht de tabakmerken met
wetgeving om naar een biologisch afbreekbaar alternatief te zoeken.

GDPR hebben ze door iedereen zijn strot gestampt, daar was er een duidelijke 
deadline voor wanneer alle bedrijven moesten voldoen aan onduidelijke regels. Met 
de peuken kan je een deadline en duidelijke regels opstellen. Vanaf 20/06/2021
moeten sigaretten voldoen aan de Europese Norm 13432 of als je het Belgisch wil 
aanpakken aan het [KB Biomaterialen](https://www.health.belgium.be/nl/milieu/producten-vermarkten/biologisch-afbreekbare-en-composteerbare-materialen).

En ja er zal geblijt en gelobby zijn, maar ik denk dat ze wel wat marge hebben ([Bron: Humo - 2 juli 2018](https://www.humo.be/humo-archief/391885/nog-lang-niet-uitgedoofd-hoe-de-tabaksindustrie-erin-blijft-slagen-om-miljarden-euro-winst-te-boeken)).
