---
layout: post
title:  "Gianni (deel 22) - Communicatie met de schuldbemiddelaar"
date:   2017-12-11 09:22:00
image:  2017-12-11-gianni-deel-22-communicatie-met-de-schuldbemiddelaar.gif
comments: false
---
Zoals je kon [lezen](/blog/2017/12/gianni-deel-21-collectieve-schuldenregeling) is er een schuldbemiddelaar aangesteld en 
hadden wij de opdracht gegeven aan onze advocaten om het formulier in te vullen en te versturen naar de schuldbemiddelaar.

Dat hebben ze dus ook gedaan op 2 augustus 2017 via email en brief. Zowel in de mail als in de brief werd gevraagd aan 
de schuldbemiddelaar om de ontvangst te bevestigen.

Helaas kregen we geen bevestiging, en omdat de termijn om de schuldvorderingen in te dienen beperkt is, waren zowel Joke
als ikzelf wat zenuwachtig. Dus vroegen we aan onze advocaat of ze al bevestiging had gekregen. Dus op 30 augustus 2017
verzond ze een herinnering.
 
Op 13 september 2017 hadden we nog steeds geen bevestiging, lichte paniek. Dus nogmaals aan de advocaat gevraagd of ze 
al bevestiging had gekregen maar helaas. Gelukkig was er dan rond 14u de bevestiging naar onze advocaat van de
schuldbemiddelaar:
 
<div class="email" markdown="1">
> Waarde Confrater,
> 
> Waarom zou ik Uw aangifte die zowel per mail als per post werd overgemaakt en dan ook zelfs door mij in dubbel werd 
> ontvangen , niet hebben ontvangen ?
> 
> Ik hield eraan U hiervan te berichten.
> 
> Inmiddels verblijf ik<br />
> Met confraternele groeten,
</div>

<small class="text-muted">Prachtige tekst, toch?</small>

Om verdere kosten bij onze advocaat te vermijden hebben we afgesproken dat Joke en ikzelf de verdere communicatie met 
de schuldbemiddelaar op ons zouden nemen.

Na het laatste mailtje, en dus de bevestiging heb ik dan ook een vriendelijke mail gestuurd om dat mee te delen aan de 
schuldbemiddelaar. In deze mail: onze gegevens en de vraag naar een status-update en vraag naar bevesting van ontvangst.

Ongeveer een 2,5 uur later hadden we al antwoord waarin ze meldt dat ze onze gegevens heeft ontvangen
en een korte toelichting van haar werkwijze:

<div class="email" itemscope itemtype="http://schema.org/Message">
  <div itemscope itemprop="recipient" itemtype="http://schema.org/Person"><meta itemprop="name" content="Tijs Verkoyen" /></div>
  <meta itemprop="dateSent" content="2017-09-14T11:59:00" />
  <div itemprop="text" markdown="1">
> &hellip;
> 
> Mijn werkwijze bestaat er overigens in pas een minnelijke regeling uit te werken en op te sturen naar de schuldeisers 
> wanneer er stabiliteit in de inkomsten en uitgaven bestaat en wanneer een redelijk afbetalingsvoorstel kan 
> geformuleerd worden.
>
> Dit is in het dossier van de heer CEULEMANS nog niet het geval.
>
> Van zodra mogelijk wordt een minnelijk plan opgemaakt en verstuurd naar de schuldeisers.
>
> &hellip;
  </div>
</div>

Uiteraard kon ik het niet laten om te reageren en heb ik gevraagd om ons op de hoogte te houden van de verdere 
ontwikkelingen:

<div class="email" itemscope itemtype="http://schema.org/Message">
  <div itemscope itemprop="sender" itemtype="http://schema.org/Person"><meta itemprop="name" content="Tijs Verkoyen" /></div>
  <meta itemprop="dateSent" content="2017-09-14T12:29:00" />
  <div itemprop="text" markdown="1">
> &hellip;
>
> We gaan er dus van uit dat u ons op de hoogte zal houden van de verdere ontwikkelingen. We zouden het immer zeer 
> spijtig vinden en van weinig oplossingsgericht denken getuigen als er pas na een jaar een voorstel komt.
>
> &hellip;
  </div>
</div>

Eigenlijk ook weer erg, want in de [originele brief](/blog/2017/12/gianni-deel-21-collectieve-schuldenregeling) van de 
<em>beschikking van toelaatbaarheid</em> staat nochtans:

<div class="email" markdown="1">
> &hellip;
>
> Zegt overeenkomstig artikel 51 en artikel 1675/1151 van het Gerechtelijk Wetboek dat, wanneer de schuldbemiddelaar 
> binnen de zes maanden en in elk geval uiterlijk binnen de twaalf maanden te rekenen vanaf zijn aanwijzing, geen 
> overeenkomst over een minnelijke aanzuiveringsregeling kan bereiken, hij een proces-verbaal in die zin dient op te 
> maken en te bezorgen aan de schuldbemiddelingsrechter met het oog op een eventuele gerechtelijke aanzuiveringsregeling.
>
> &hellip;
</div>

Naar mijn eenvoudige interpretatie lijkt het mij dus de taak van de schuldbemiddelaar om samen met <span itemscope itemtype="http://schema.org/Person"><span itemprop="givenName">Gianni</span> <span class="hidden" itemprop="familyName">Ceulemans</span></span> 
actief te zoeken naar oplossingen om tot zo een plan te komen binnen de termijn van maximaal 12 maanden.

Op dit moment ziet het er dus naar uit dat we nog tot 4 juli 2018 gaan mogen wachten, en dat er dan nog eens een
schuldbemiddelingsrechter zijn licht op de zaak zal laten schijnen.

Ik heb mezelf alvast voorgenomen om op regelmatige basis een status-update te vragen bij de schuldbemiddelaar.

{% include _gianni_disclaimer_nl.html %}
