---
layout: post
title:  "Zuipende politici"
date:   2017-01-20 09:37:00
image:  2017-01-20-zuipende-politici.gif
comments: true
language: nl
---

Ik las gisteren een zeer interessant artikel: [Parlement weigert gratis alcohol van drankenkaart te schrappen](http://www.demorgen.be/politiek/parlement-weigert-gratis-alcohol-van-drankenkaart-te-schrappen-b57b9b2c/).

Normaalgezien lig ik niet echt wakker van het journaal, kranten, of het nieuws in het algemeen. Maar deze kon ik niet 
laten passeren.

Zijn ze nu echt serieus...

Er staan in dat artikel zo veel dingen waar mijn haar van recht komt, en het begint al in de titel

> Parlement weigert **gratis** alcohol van drankenkaart te schrappen

Gratis, dus in het parlement krijgen ze gratis alcoholische drank, in zowat elk groot bedrijf staan er drankautomaten,
weliswaar tegen democratische prijzen. Of het is gratis, maar dan wel geen alcoholische dranken.

> Onze politici willen van een alcoholban echter niet weten: "Er is geen alcoholprobleem", zo klinkt het bij de Kamerleden.

Dus er is geen probleem, ah goed, chance dat zoiets een argument is. Ik zal het eens op mijn antwoordformulier schrijven
als ik een boete voor snelheid heb gekregen: "Er is geen snelheidsprobleem, mijn moto en de baan kan die snelheid perfect aan".

> "Sommige parlementsleden kunnen heel onaangenaam worden als ze gedronken hebben. ..."

Aangezien er duidelijk al voorvallen geweest zijn, waarbij men dus minstens te weten is gekomen dat "sommige parlementsleden"
onaangenaam werden na het drinken, lijkt het mij dus wel bewezen dat er toch wel een probleem is he...

> Wij stellen voor om te bekijken of het nog van deze tijd is om alcohol te serveren in het parlement

Euh, nee.

> Volgens toenmalig voorzitter Herman De Croo (Open Vld) was het destijds nodig om alcohol in te voeren, omdat verschillende politici hun pint anders wel elders gingen pakken

Misschien moeten we dan ook maar op de werkvloer drugs aanbieden, want ja, zie dat ze ergens anders drugs gebruiken.

> "In parlement zitten volwassen mensen, die zelf kunnen toezien op hun alcoholverbruik. Een politicus kan het zich heus niet veroorloven dronken voor de micro te gaan staan, of positief te blazen tijdens een alcoholcontrole",

Say what now ..., volgens mij is dat in het verleden al meermaals gebeurd.


Maar ze hebben gelijk, we moeten niet wakker liggen van het feit dat ze gratis alcohol kunnen drinken in het parlement
want het zijn volwassen mensen. Spijtig dat die volwassen mensen dan niet het verstand hebben om het goede voorbeeld te
geven en geen alcohol aan te bieden in hun kantine. Het zou van volwassenheid getuigen.


