---
layout: post
title:  "Flikken op commissie"
date:   2016-06-20 13:37:01
image:  2016-06-20-flikken-op-commissie.gif
language: nl
comments: true
---
In België zijn er heel wat kleine verkeersinbreuken doe voor heel wat frustraties zorgen, maar die geen prioriteit 
zijn. En waar de pakkans dus heel klein is.

Zo is er bijvoorbeeld het niet gebruiken van de richtingaanwijzer. Maar liefst 40% van de autobestuurders doet dit niet
om een straat in te slaan, 50% doet dit niet om van rijstrook te veranderen.

> Touring onderzoek: 4 op 10 automobilisten gebruikt richtingaanwijzer niet
> <footer>bron: <a href="https://www.touring.be/nl/pers/touring-onderzoek-4-op-10-automobilisten-gebruikt-richtingaanwijzer-niet">Touring Onderzoek</a></footer>

Nochtans loopt men het risico op een boete tot € 55 voor deze inbreuk. 

In 2015 waren er 7 175 062 wagens ingeschreven in België <small>([bron](http://statbel.fgov.be/nl/statistieken/cijfers/verkeer_vervoer/verkeer/voertuigpark/))</small>, 
zelf als we er van uitgaan dat iedereen  1 keer per jaar gepakt zou worden en dat we een gemiddelde boete nemen van 70% 
dan heeft ons land hier een mooi bedrag laten liggen:

    ((7 175 062 * 40%) + (7 175 062 * 50%)) * (€ 55 * 70%) ≈ € 266 374 176


<br />
Dan heb je ook nog mensen die links blijven rijden, wat op de 6<super>de</super> plaats staat in de Top10 van de ergernissen 
in het verkeer <small>([bron](http://deredactie.be/cm/vrtnieuws/binnenland/1.2249417))</small>. Ook hier is een boete van € 55 aan gekoppeld.

Voor de hardnekkige linksrijders onder jullie, lees zeker eens: [Links blijven rijden op de snelweg: wat zegt de wegcode exact?](http://www.demorgen.be/binnenland/links-blijven-rijden-op-de-snelweg-wat-zegt-de-wegcode-exact-b27489a7/).


<br />
Na de zoveelste klojo die weigert zijn pinkers te gebruiken gepasseerd te zijn bedacht ik dé een oplossing! En eigenlijk
is het zo simpel als het groot is:

> We laten de flikken op commisie werken!
> <footer>bron: ikzelf</footer>

Als politieagenten op commissie kunnen werken dan zal de pakkans veel hoger liggen, want ze zullen er als de kippen bij 
zijn om hun loon op te trekken. 

Uiteraard moeten er een aantal regels worden opgesteld zodat men niet al te ijverig gaat worden, want het moet nog leuk
blijven en missen is menselijk natuurlijk.

1. Men kan maandelijks maximaal 10% van zijn inkomen "extra" verdienen.
2. Er is enkel commissie op de verkeersboetes uitgeschreven tijdens de officiële diensturen van de agent in kwestie.
3. Men kan geen boete geven op dezelfde eenvolgende inbreuken.

Volgens mij is dit een win-win-win-win situatie, want:

1. Frustraties van weggebruikers worden weggenomen.
2. Agenten hebben zelf invloed op hun loon.
3. Bestuurders zullen zich meer aan de verkeerswetgeving houden.
4. België krijgt een pak meer inkomsten uit verkeersboetes.

Uiteraard zal dat laatste elk jaar afnemen, want doordat de pakkans stijgt zullen de bestuurders zich meer aan de regels
beginnen houden.
