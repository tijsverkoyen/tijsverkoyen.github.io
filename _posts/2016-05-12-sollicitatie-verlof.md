---
layout: post
title:  "Sollicitatie verlof"
date:   2016-05-12 13:37:01
image:  2016-05-12-sollicitatie-verlof.gif
language: nl
comments: true
---
Net als andere zaakvoerders word ik af en toe geconfronteerd met iemand die een andere weg wil inslaan, en die dus het
bedrijf verlaat. Daar is ook helemaal niks mis mee, soms groeien mensen uit elkaar, soms zoeken mensen een uitdaging die
het huidig bedrijf niet kan bieden.

Als iemand het bedrijf wenst te verlaten dan is het gangbaar dat zij of hij een ontslagbrief indient en dat de opzegtermijn 
ingaat de week nadien. Aan die opzegtermijn zijn een aantal zaken gebonden, zoals het recht op sollicitatie-verlof, meer 
bepaald: 

> Je mag tijdens de laatste 26 weken van je opzeggingstermijn maximaal 1 arbeidsdag per week gebruikmaken van je recht 
> op sollicitatieverlof.
>    
> Voordien mag je slechts een halve dag per week afwezig blijven, maar als je outplacementbegeleiding geniet, mag je 
> ook dan al 1 dag per week van het werk afwezig blijven. Wanneer het sollicitatieverlof 1 dag per week bedraagt, kan 
> je het opnemen in 2 halve dagen. Wanneer je deeltijds bent tewerkgesteld, heb je eveneens recht op sollicitatieverlof, 
> maar dan in verhouding tot de duur van je arbeidsprestaties.
> <footer>bron: <a href="http://www.jobat.be/nl/artikels/wat-is-sollicitatieverlof">Jobat.be</a></footer>

Met andere woorden zodra iemand beslist om het bedrijf te verlaten heb je tijdens de opzeg-periode opeens in plaats van 
een fulltime werkkracht een 4/5de werkkracht, terwijl je die ook zijn volledig loon dient te blijven betalen.

In heel wat gevallen zal de "baas" het ontslag ook niet direct zien aankomen en moet je dus op zoek naar een oplossing, 
aka: een vervanger. Een serieuze opdracht, en dat samen met het feit dat je de (gemaakte) planning ook al moet aanpassen 
aan de nieuwe situatie.

<br />

Daarnaast mag een werknemer eigenlijk zelf kiezen wanneer hij of zij dat sollicitatie-verlof plant:

> In principe moeten werkgever en werknemer onderling overeenkomen op welke dagen het sollicitatieverlof wordt genomen. 
> Als er geen overeenkomst is, ligt de keuze bij de werknemer.
> <footer>bron: <a href="http://www.jobat.be/nl/artikels/mag-ik-zelf-kiezen-wanneer-ik-sollicitatieverlof-neem/">Jobat.be</a></footer>

Kort door de bocht kan je dus stellen dat de werknemer eigenlijk zijn zin kan doen. En ik weet dat we bij misbruik een 
procedure kunnen opstarten bij de arbeidsrechtbank, maar laten we eerlijk zijn, er is geen enkele mens die daaraan wil 
beginnen. Want er is al een soort van afscheid genomen, en in de meeste gevallen willen beide partijen verder.

Dus terug een last op de (gemaakte) planning, want je zit met een onzeker deel. Want in theorie kan de werknemer een halve
dag op voorhand beslissen om sollicitatie-verlof te nemen en kan je er weinig tegen inbrengen.

<br />
Ik denk dat het geen geheim is dat sollicitatie-verlof meestal aan een weekend gekoppeld zal worden, lees:
maandag of vrijdag. 

> Het sollicitatieverlof moet je sowieso gebruiken om ander werk te zoeken. Dit gaat echter heel ruim: van 
> jobadvertenties lezen, sollicitatiebrieven schrijven, je cv opstellen tot een effectief sollicitatiegesprek of een 
> selectieproef.
> <footer>bron: <a href="http://www.jobat.be/nl/artikels/heb-ik-recht-op-sollicitatieverlof-als-ik-al-een-nieuwe-job-heb/">Jobat.be</a></footer>

Terug hetzelfde, je kan als werkgever hier terug een procedure inleiden bij de arbeidsrechtbank, maar terug zal je daar
als werkgever weinig zin in hebben.

<br />
Ik weet van mezelf dat ik niet de persoon ben die de politiekers ter orde zal roepen, laat staan dat ik zin heb om met
vakbonden aan tafel te gaan zitten (en nee niet omdat ik een werkgever ben). Maar op de een of andere manier hoop ik dat
men dit systeem toch eens wat beter gaat bekijken en het evenwicht een beetje wil herstellen.

Enkele kleine aanpassingen lijken me ook voldoende:

* Geen sollicitatie verlof als de werknemer *zelf* ontslag neemt. Het is immers geen keuze van de werkgever, en het lijkt
  me persoonlijk maar normaal om hier echt verlof voor te gebruiken, want er is immers behoud van het loon.
* Bij ontslag worden in samenspraak de dagen waarop er sollicitatie verlof genomen zal worden vastgelegd in de ontslagbrief.
  Zo kan iedereen perfect plannen.
* Als men een contract heeft getekend dan vervalt het resterend sollicitatie verlof. Sollicitatie-verlof is een vangnet om
  de kans te krijgen ander werk te vinden. Niet om zich te verbeteren want dan zou iedere werknemer recht hebben op dit 
  verlof. Daarnaast is het ook nogal respectloos ten opzichte van de nieuwe werkgever om in te gaan op zijn aanbod, maar
  toch verder te zoeken.


<small>Voor alle duidelijkheid: deze situaties hebben zich niet voorgedaan bij SumoCoders, maar de aankondiging van een 
ontslag deed me wel even stilstaan bij deze situaties.</small>

{% include _sumo_disclaimer_nl.html %}
